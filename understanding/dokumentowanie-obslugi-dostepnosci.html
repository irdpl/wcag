<!DOCTYPE html>
<html xmlns="http://www.w3.org/1999/xhtml" lang="pl" xml:lang="pl">
	<head>
		<title>Dokumentowanie obsługi dostępności dla zastosowań technologii internetowych</title>
	</head>
	<body>
		<h1>Dokumentowanie obsługi dostępności dla zastosowań technologii internetowych</h1>
               <p>Dokumentacja obsługi dostępności dla zastosowań technologii internetowej zapewnia informacje potrzebne do określenia, czy możliwe jest spełnienie kryteriów sukcesu WCAG 2.1 dla określonego środowiska. 
               </p>
               <p>Dokumentacja obsługi dostępności dla zastosowań technologii internetowej zawiera następujące informacje 
               </p>
               <ul>
                  <li>
                     <p> Wersja lub wersje technologii </p>
                  </li>
                  <li>
                     <p> Dla każdego programu użytkownika lub wtyczki obsługującej tę wersję technologii:</p>
                     <ul>
                        <li>
                           <p> Wersja programu użytkownika lub wtyczki, w tym system operacyjny lub platforma.
                           </p>
                        </li>
                        <li>
                           <p> Sposoby korzystania z technologii, które są wspierane przez program użytkownika; w idealnym przypadku istnieją sposoby spełnienia wszystkich kryteriów sukcesu, ale należy odnotować wyjątki. 
                           </p>
                        </li>
                        <li>
                           <p> Znane ograniczenia wsparcia programu użytkownika dla zastosowań technologii w celu spełnienia kryteriów sukcesu. 
                           </p>
                        </li>
                     </ul>
                  </li>
                  <li>
                     <p> Dla każdej technologii wspomagającej, która obsługuje technologię internetową:</p>
                     <ul>
                        <li>
                           <p> Wersja technologii wspomagającej, w tym system operacyjny lub platforma
                           </p>
                        </li>
                     </ul>
                  </li>
                  <li>
                     <p> Dla każdego programu użytkownika hosta, który jest obsługiwany przez tę wersję technologii wspomagającej:</p>
                     <ul>
                        <li>
                           <p> Sposoby korzystania z technologii wspieranej przez technologię wspomagającą dla tego programu użytkownika 
                           </p>
                        </li>
                        <li>
                           <p> Znane ograniczenia w obsłudze zastosowań technologii w celu spełnienia kryteriów sukcesu podczas korzystania z technologii wspomagającej z tym programem użytkownika 
                           </p>
                        </li>
                     </ul>
                  </li>
               </ul>
               <p>Środowiska docelowe są definiowane przez  programy użytkownika i technologie wspomagające dostępne dla użytkowników. Dokumentacja obsługi dostępności wymaga szczegółowego zrozumienia sposobów korzystania funkcjonalności danej technologii w celu spełnienia kryteriów sukcesu, a także programów użytkownika i technologii wspomagających.  Z tego powodu zachęca się sprzedawców i twórców technologii internetowych oraz programów użytkownika do udostępniania informacji na temat obsługi dostępności w ich produktach.  Podobnie zachęca się programistów i sprzedawców technologii wspomagających do udostępniania informacji o sposobach korzystania z technologii internetowych, które są obsługiwane przez ich produkty.  Twórcy powinni dokumentować sposoby wykorzystania technologii obsługujących dostępność tylko wtedy, gdy nie ma wiarygodnej dokumentacji dostępnej od sprzedawców lub grup testujących te zastosowania. 
               </p>
               <p>W kontrolowanym środowisku, takim jak miejsce pracy w firmie, dostępne programy klienckie i technologie wspomagające mogą być określonym zestawem wersji programów użytkownika na określonym zestawie platform.  Aby określić, czy zastosowania technologii internetowej są obsługiwane pod względem dostępności w środowisku docelowym, twórca sprawdza, czy dostępne programy klienckie użytkownika i technologie wspomagające znajdują się w zestawie obsługiwanych programów użytkownika i technologii wspomagających wymienionych dla tych zastosowań w dokumentacji obsługi dostępności. 
               </p>
               <p>W przypadku środowiska docelowego, takiego jak Internet, twórcy mogą być zmuszeni do rozważenia znacznie większego zestawu programów użytkownika, w tym starszych wersji, na szerszej gamie platform.
               </p>
               <p>Środowiska używające różnych języków ludzkich są różnymi środowiskami docelowymi.  Na przykład, obsługiwane pod względem dostępności sposoby korzystania z technologii dla środowiska anglojęzycznego mogą się różnić od tych w środowisku języka arabskiego, ponieważ mogą istnieć różne programy użytkownika i technologie wspomagające obsługujące te języki.
               </p>
               <p>Dokumentacja zawiera informacje dotyczące poszczególnych wersji wszystkich technologii wspomagających i wszystkich programów użytkownika oraz sposobów ich wzajemnej interakcji.  Jeśli obsługa w tych programach użytkownika jest podobna, twórca będzie mógł łatwo zdecydować, czy udokumentowany sposób korzystania z technologii jest obsługiwany pod względem dostępności.  Jeżeli obsługiwane zastosowania są różne w różnych wersjach, twórcy mogą przy określaniu obsługi dostępności polegać jedynie na zastosowaniach, które są obsługiwane w wersjach dostępnych dla ich użytkowników. 
               </p>
               <p>Jeśli sposób wykorzystania technologii nie jest podstawą do zapewnienia zgodności, brak obsługi dostępności dla tego zastosowania nie uniemożliwia zapewnienia zgodności strony internetowej. Jeśli więc nieobsługiwane zastosowanie nie występuje w treści lub jeśli istnieje zgodna wersja tej treści, strona internetowa nadal jest zgodna.  Na przykład, brak obsług dostępności dla interaktywnych elementów sterujących w technologii internetowej nie uniemożliwi wykorzystania technologii internetowej do nieinteraktywnych treści, które są obsługiwane pod kątem dostępności.
               </p>
	</body>
</html>